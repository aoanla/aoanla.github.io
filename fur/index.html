<!DOCTYPE html>
<html lang="fur">
<head>
<meta charset="utf-8">
<meta name="description" content="The Scottish Roller Derby Blog: an international blog for Roller Derby based on Scotland.">
<meta name="viewport" content="width=device-width">
<title>Scottish Roller Derby Blog | Scottish Roller Derby Blog</title>
<link href="../assets/css/all-nocdn.css" rel="stylesheet" type="text/css">
<link rel="alternate" type="application/rss+xml" title="RSS (en)" href="../rss.xml">
<link rel="alternate" type="application/rss+xml" title="RSS (de)" href="../de/rss.xml">
<link rel="alternate" type="application/rss+xml" title="RSS (it)" href="../it/rss.xml">
<link rel="alternate" type="application/rss+xml" title="RSS (fur)" href="rss.xml">
<link rel="canonical" href="https://www.scottishrollerderbyblog.com/fur/">
<!--[if lt IE 9]><script src="../assets/js/html5.js"></script><![endif]-->
</head>
<body class="home blog">
    <div id="wrap" style="width:850px">
        <div id="container" style="width:560px">
            
            
        <div class="postbox">
        <h1><a href="posts/2019/09/Banshees-multilingual/">Udine's Banshees show their love for derby in three languages!</a></h1>
            <div class="meta" style="background-color: rgb(234, 234, 234); ">
                <span class="authordate">
                    Publicât: by <b>SRD</b> <time class="published" datetime="2019-09-21T10:00:00+01:00">2019-09-21 10:00</time></span>
                <br><span class="tags">Tags: 
                            <a class="tag" href="categories/campaign/"><span>campaign</span></a>
                            <a class="tag" href="categories/friulano/"><span>friulano</span></a>
                            <a class="tag" href="categories/furlan/"><span>furlan</span></a>
                            <a class="tag" href="categories/italian/"><span>italian</span></a>
                            <a class="tag" href="categories/italian-roller-derby/"><span>italian roller derby</span></a>
                            <a class="tag" href="categories/italiano/"><span>italiano</span></a>
                            <a class="tag" href="categories/multilingual/"><span>multilingual</span></a>
                            <a class="tag" href="categories/roller-derby-udine/"><span>roller derby udine</span></a>
                </span>
            </div>
        <div>
<p><em>O sin contents di ospitâ chest post des</em> <a class="reference external" href="https://www.instagram.com/bansheesrollerderby/">Banshees Roller Derby Udine</a> <em>. Par mantignî il spirt dal lôr progjet, chest post al è disponibil par inglês, talian e furlan [o podês sielzi la lenghe tal menù che al è a çampe de imagjin]</em></p>
<hr class="docutils">
<img alt="Flyer for #whyIchooserollerderby project, image of Banshees on track, overlaid with hashtag and instagram icons." src="../images/2019/09/Banshees-Copertina.jpg"><p>Mandi a dutis e a ducj,</p>
<p>o soi Sugar Molotov (Molotov di Zucar) des Banshees – Roller Derby di Udin. O sin une scuadre zovine dal Nord Est de Italie che e cîr di meti adun un roster complet, come che prime di nô tantis altris scuadris a àn fat o a son daûr a fâlu in chest moment in dut il mont. O vin dutis/ducj sperimentât il classic: “roller ce…?” de int, cussì une dì o ai pensât: “Parcè isal cussì dificil spiegâ trop ecitant che al è chest sport? Cemût puedio fâur viodi e sintî ce che o ai viodût jo intal roller derby e cemût che mi fâs sintî ancje vuê?”</p>
<p>Alore o vin decidût di creâ un piçul spazi personâl sui nestris account social (Facebook e Instagram) dedicât a ogni skater, ref, nso o sostenidore/sostenidôr par fâur contâ ce che lôr a amin dal roller derby e parcè che ogni dì a tornin a sielzi di praticâ chest sport straordenari, emozionant ma ancje costôs e pericolôs. O sin personis diferentis ma chest sport nus lee intune maniere uniche, almancul pe mê esperience. E cussì e je nassude la campagne <em>#whyIchooserollerderby</em>; clâr che no vin tancj followers come altris scuadris plui grandis, ma o volevin provâ istès! Cun di plui, il spazi al è un concet une vore impuartant tal roller derby, duncje no vin metût nissun limit: o ai domandât aes mês compagnis e compagns di scuadre di partecipâ a chest progjet sielzint une foto e scrivint dut ce che i plaseve su chest teme. O volevi che si sintissin ben intal condividi ce che si sintivin di condividi. Intant che il progjet al cjapave forme, o ai pensât che al sarès stât biel se ancje altris personis a vessin partecipât, duncje us domandi daurman se o vês plasê di zontâsi ancje voaltris. No vin tant ce dâ in cambi, fale che la sigurece che o fasarìn tesaur di ogni contribût come se al fos nestri.</p>
<p>Ogni test al ven voltât in trê lenghis: talian, la nestre lenghe mari, inglês, parcè che o volìn che il numar plui alt pussibil di personis al leiedi, e il furlan, parcè che e je la lenghe fevelade in Friûl, cheste regjon de Italie e o volìn cjapâ part al sfuarç par tignîle in vite. E fâs part ancje jê de nestre identitât. Une nestre compagne di scuadre e à voltât il so contribût par spagnûl, parcè che al fâs part des sôs origjins, e lu vin amât une vore.</p>
<p>Duncje!</p>
<p>O speri di vêus dade une reson par zontâsi a chest nestri piçul progjet, cu la sperance che al rivi a sparniçâ la gnove che achì al è un mont gnûf pardabon unic.
Ca o cjatais i riferiments des nestris pagjinis: la campagne e je za tacade, e o podês viodi cemût che si à disvilupade!</p>
<p><a class="reference external" href="https://www.facebook.com/bansheesrollerderby/">https://www.facebook.com/bansheesrollerderby/</a>
<a class="reference external" href="https://www.instagram.com/bansheesrollerderby/">https://www.instagram.com/bansheesrollerderby/</a></p>
<p>Graciis par vênus dedicât un tic dal vuestri timp</p>
<p>Sugar Molotov</p>
<p>Banshees Roller Derby Udine</p>
<img alt="Mosaic image showing all of the profile pictures of contributors to the project, in grayscale, with central hue-based tone mapping from the Banshees logo." src="../images/2019/09/Banshees-mosaic.jpg"><p>Nota: o ai scrite cheste letare cuant che la campagne e jere tacade di pôc; e je cressude biel planc ma in maniere costante e o ai voie di dî graciis a dutis lis personis che nus àn judadis par lâ indevant in chest progjet: Enrico Comar e Maria Devincenti che a àn voltât cualchi test par furlan, Enrico Gigante che al à tradusût la plui part dai tescj, e che no podarìn mai ringraciâ avonde. Simpri pront e une vore svelt! O ringracii l’<a class="reference external" href="https://arlef.it">ARLeF</a>, Agjenzie Regjonâl pe Lenghe Furlane e Francesca Battistutta dal Sportel Regjonâl pe lenghe furlane par dutis lis revisions dal furlan. Jê nus à ancje judadis une vore cun chest articul e e je une vore preziose par me pal sô caratar solâr e pe sô anime furlane braurose. Dutis lis grafichis a son stadis realizadis di Giulia Malaridotti (Woozy McWolf), la nestre passionade di cjans cence sium, buine di mandâmi lis fotografiis editadis ancje aes 3 di buinore cussì che o podedi publicâlis par timp. I tescj par inglês a son stâts revisionâts di Chealsey Lynch (Marma Juke), la nestre blocker americane, che e sarà une Banshees par simpri intai nestris cûrs – tu nus mancjarâs une vore. Menzon speciâl pes mês compagnis matis SMMs: Alessandra Menardi (Jackass Menny), Sveva Angelini (Freaky Pinball) e Alessandra Piermattei (Alycat), che a àn crodût ta chest progjet cuant che nancje jo i crodevi e che mi àn simpri parât il daûr cuant che no rivavi plui a curâ il mont virtuâl. Fantatis, o sês lis miors. No sarès mai rivade a fâ dut cence di voaltris. Ultimis, ma che no son mancul impuartantis, dutis lis Banshees, che a àn contentât chest gno estri, e dutis lis personis, skater e officials, che a àn cjapât part a chest progjet e che nus àn mandât i tocs plui personâi su lis lôr derby storiis e che nus àn fatis vaî. Graciis.</p>
<p>#rollerderby #whyIchooserollerderby #quadskates #derbylife #rollerskating #rollerskate #roller #skate #derby #rollerskates #skating #flattrackrollerderby #derbylove #derbygirls #derbyguys #derbyfamily #supportyourlocalteam #bansheesudine #bansheetudine #friuliveneziagiulia #fvg #jointhebanshees #friulano #lenghefurlane #ARLeF #scottishrollerderby</p>
</div>
            

        </div>
    

    

    


        </div>
        <div id="sidebar">
            <!--Sidebar content-->
            <h1 id="blog-title">
                <a href="https://www.scottishrollerderbyblog.com/" title="Scottish Roller Derby Blog">Scottish Roller Derby Blog</a>
            </h1>
            
            <small>
                Disponibil ancje in: 
                
            <li><a href="https://www.scottishrollerderbyblog.com/" rel="alternate" hreflang="en">English</a></li>
            <li><a href="https://www.scottishrollerderbyblog.com/de/" rel="alternate" hreflang="de">Deutsch</a></li>
            <li><a href="https://www.scottishrollerderbyblog.com/it/" rel="alternate" hreflang="it">Italiano</a></li>

            </small>
            
            <ul class="unstyled">
<li>
 <a rel="license" href="https://creativecommons.org/licenses/by-nc-sa/4.0/">
 <img alt="Creative Commons License BY-NC-SA" style="border-width:0; margin-bottom:12px;" src="https://i.creativecommons.org/l/by-nc-sa/4.0/88x31.png"></a>
</li>
            
                <li>
<a href="../archive.html">Archive</a>
                </li>
<li>
<a href="../categories/">Tags</a>
                </li>
<li>
<a href="../rss.xml">RSS feed</a>
                </li>
<li>
<a href="../pages/about/">About SRD</a>
                </li>
<li>
<a href="../pages/resources/">Scottish Leagues and Resources</a>
                </li>
<li>
<a href="../authors/">Authors</a>
                </li>
<li>
<a href="https://aoanla.pythonanywhere.com/">SRD Tech Annex</a>
                </li>
<li>
<a href="https://aoanla.pythonanywhere.com/WorldDerbyMap/index.html">World Roller Derby Map</a>

            </li>
<li>
            
            
            </ul>
</div>
        <div id="footer">
            Contents © 2020         <a href="mailto:scottishrollerderby@gmail.com">SRD</a> - Powered by         <a href="https://getnikola.com" rel="nofollow">Nikola</a>         
 <a rel="license" href="https://creativecommons.org/licenses/by-nc-sa/4.0/">
 <img alt="Creative Commons License BY-NC-SA" style="border-width:0; margin-bottom:12px;" src="https://i.creativecommons.org/l/by-nc-sa/4.0/88x31.png"></a>
            
        </div>
    </div>
    
            <script src="../assets/js/all-nocdn.js"></script><script>
    baguetteBox.run('div#content', {
        ignoreClass: 'islink',
        captions: function(element) {
            return element.getElementsByTagName('img')[0].alt;
    }});
    </script>
</body>
</html>
