<?xml version="1.0" encoding="utf-8"?>
<?xml-stylesheet type="text/xsl" href="../../assets/xml/rss.xsl" media="all"?><rss version="2.0" xmlns:dc="http://purl.org/dc/elements/1.1/" xmlns:atom="http://www.w3.org/2005/Atom"><channel><title>Scottish Roller Derby Blog (Articui su italian)</title><link>https://www.scottishrollerderbyblog.com/</link><description></description><atom:link href="https://www.scottishrollerderbyblog.com/fur/categories/italian.xml" rel="self" type="application/rss+xml"></atom:link><language>fur</language><copyright>Contents © 2019 &lt;a href="mailto:scottishrollerderby@gmail.com"&gt;SRD&lt;/a&gt; 
 &lt;a rel="license" href="https://creativecommons.org/licenses/by-nc-sa/4.0/"&gt;
 &lt;img alt="Creative Commons License BY-NC-SA"
 style="border-width:0; margin-bottom:12px;"
 src="https://i.creativecommons.org/l/by-nc-sa/4.0/88x31.png"&gt;&lt;/a&gt;</copyright><lastBuildDate>Thu, 24 Oct 2019 18:41:25 GMT</lastBuildDate><generator>Nikola (getnikola.com)</generator><docs>http://blogs.law.harvard.edu/tech/rss</docs><item><title>Udine's Banshees show their love for derby in three languages!</title><link>https://www.scottishrollerderbyblog.com/fur/posts/2019/09/Banshees-multilingual/</link><dc:creator>SRD</dc:creator><description>&lt;div&gt;&lt;p&gt;&lt;em&gt;O sin contents di ospitâ chest post des&lt;/em&gt; &lt;a class="reference external" href="https://www.instagram.com/bansheesrollerderby/"&gt;Banshees Roller Derby Udine&lt;/a&gt; &lt;em&gt;. Par mantignî il spirt dal lôr progjet, chest post al è disponibil par inglês, talian e furlan [o podês sielzi la lenghe tal menù che al è a çampe de imagjin]&lt;/em&gt;&lt;/p&gt;
&lt;hr class="docutils"&gt;
&lt;img alt="Flyer for #whyIchooserollerderby project, image of Banshees on track, overlaid with hashtag and instagram icons." src="https://www.scottishrollerderbyblog.com/images/2019/09/Banshees-Copertina.jpg"&gt;
&lt;p&gt;Mandi a dutis e a ducj,&lt;/p&gt;
&lt;p&gt;o soi Sugar Molotov (Molotov di Zucar) des Banshees – Roller Derby di Udin. O sin une scuadre zovine dal Nord Est de Italie che e cîr di meti adun un roster complet, come che prime di nô tantis altris scuadris a àn fat o a son daûr a fâlu in chest moment in dut il mont. O vin dutis/ducj sperimentât il classic: “roller ce…?” de int, cussì une dì o ai pensât: “Parcè isal cussì dificil spiegâ trop ecitant che al è chest sport? Cemût puedio fâur viodi e sintî ce che o ai viodût jo intal roller derby e cemût che mi fâs sintî ancje vuê?”&lt;/p&gt;
&lt;p&gt;Alore o vin decidût di creâ un piçul spazi personâl sui nestris account social (Facebook e Instagram) dedicât a ogni skater, ref, nso o sostenidore/sostenidôr par fâur contâ ce che lôr a amin dal roller derby e parcè che ogni dì a tornin a sielzi di praticâ chest sport straordenari, emozionant ma ancje costôs e pericolôs. O sin personis diferentis ma chest sport nus lee intune maniere uniche, almancul pe mê esperience. E cussì e je nassude la campagne &lt;em&gt;#whyIchooserollerderby&lt;/em&gt;; clâr che no vin tancj followers come altris scuadris plui grandis, ma o volevin provâ istès! Cun di plui, il spazi al è un concet une vore impuartant tal roller derby, duncje no vin metût nissun limit: o ai domandât aes mês compagnis e compagns di scuadre di partecipâ a chest progjet sielzint une foto e scrivint dut ce che i plaseve su chest teme. O volevi che si sintissin ben intal condividi ce che si sintivin di condividi. Intant che il progjet al cjapave forme, o ai pensât che al sarès stât biel se ancje altris personis a vessin partecipât, duncje us domandi daurman se o vês plasê di zontâsi ancje voaltris. No vin tant ce dâ in cambi, fale che la sigurece che o fasarìn tesaur di ogni contribût come se al fos nestri.&lt;/p&gt;
&lt;p&gt;Ogni test al ven voltât in trê lenghis: talian, la nestre lenghe mari, inglês, parcè che o volìn che il numar plui alt pussibil di personis al leiedi, e il furlan, parcè che e je la lenghe fevelade in Friûl, cheste regjon de Italie e o volìn cjapâ part al sfuarç par tignîle in vite. E fâs part ancje jê de nestre identitât. Une nestre compagne di scuadre e à voltât il so contribût par spagnûl, parcè che al fâs part des sôs origjins, e lu vin amât une vore.&lt;/p&gt;
&lt;p&gt;Duncje!&lt;/p&gt;
&lt;p&gt;O speri di vêus dade une reson par zontâsi a chest nestri piçul progjet, cu la sperance che al rivi a sparniçâ la gnove che achì al è un mont gnûf pardabon unic.
Ca o cjatais i riferiments des nestris pagjinis: la campagne e je za tacade, e o podês viodi cemût che si à disvilupade!&lt;/p&gt;
&lt;p&gt;&lt;a class="reference external" href="https://www.facebook.com/bansheesrollerderby/"&gt;https://www.facebook.com/bansheesrollerderby/&lt;/a&gt;
&lt;a class="reference external" href="https://www.instagram.com/bansheesrollerderby/"&gt;https://www.instagram.com/bansheesrollerderby/&lt;/a&gt;&lt;/p&gt;
&lt;p&gt;Graciis par vênus dedicât un tic dal vuestri timp&lt;/p&gt;
&lt;p&gt;Sugar Molotov&lt;/p&gt;
&lt;p&gt;Banshees Roller Derby Udine&lt;/p&gt;
&lt;img alt="Mosaic image showing all of the profile pictures of contributors to the project, in grayscale, with central hue-based tone mapping from the Banshees logo." src="https://www.scottishrollerderbyblog.com/images/2019/09/Banshees-mosaic.jpg"&gt;
&lt;p&gt;Nota: o ai scrite cheste letare cuant che la campagne e jere tacade di pôc; e je cressude biel planc ma in maniere costante e o ai voie di dî graciis a dutis lis personis che nus àn judadis par lâ indevant in chest progjet: Enrico Comar e Maria Devincenti che a àn voltât cualchi test par furlan, Enrico Gigante che al à tradusût la plui part dai tescj, e che no podarìn mai ringraciâ avonde. Simpri pront e une vore svelt! O ringracii l’&lt;a class="reference external" href="https://arlef.it"&gt;ARLeF&lt;/a&gt;, Agjenzie Regjonâl pe Lenghe Furlane e Francesca Battistutta dal Sportel Regjonâl pe lenghe furlane par dutis lis revisions dal furlan. Jê nus à ancje judadis une vore cun chest articul e e je une vore preziose par me pal sô caratar solâr e pe sô anime furlane braurose. Dutis lis grafichis a son stadis realizadis di Giulia Malaridotti (Woozy McWolf), la nestre passionade di cjans cence sium, buine di mandâmi lis fotografiis editadis ancje aes 3 di buinore cussì che o podedi publicâlis par timp. I tescj par inglês a son stâts revisionâts di Chealsey Lynch (Marma Juke), la nestre blocker americane, che e sarà une Banshees par simpri intai nestris cûrs – tu nus mancjarâs une vore. Menzon speciâl pes mês compagnis matis SMMs: Alessandra Menardi (Jackass Menny), Sveva Angelini (Freaky Pinball) e Alessandra Piermattei (Alycat), che a àn crodût ta chest progjet cuant che nancje jo i crodevi e che mi àn simpri parât il daûr cuant che no rivavi plui a curâ il mont virtuâl. Fantatis, o sês lis miors. No sarès mai rivade a fâ dut cence di voaltris. Ultimis, ma che no son mancul impuartantis, dutis lis Banshees, che a àn contentât chest gno estri, e dutis lis personis, skater e officials, che a àn cjapât part a chest progjet e che nus àn mandât i tocs plui personâi su lis lôr derby storiis e che nus àn fatis vaî. Graciis.&lt;/p&gt;
&lt;p&gt;#rollerderby #whyIchooserollerderby #quadskates #derbylife #rollerskating #rollerskate #roller #skate #derby #rollerskates #skating #flattrackrollerderby #derbylove #derbygirls #derbyguys #derbyfamily #supportyourlocalteam #bansheesudine #bansheetudine #friuliveneziagiulia #fvg #jointhebanshees #friulano #lenghefurlane #ARLeF #scottishrollerderby&lt;/p&gt;&lt;/div&gt;</description><category>campaign</category><category>friulano</category><category>furlan</category><category>italian</category><category>italian roller derby</category><category>italiano</category><category>multilingual</category><category>roller derby udine</category><guid>https://www.scottishrollerderbyblog.com/fur/posts/2019/09/Banshees-multilingual/</guid><pubDate>Sat, 21 Sep 2019 09:00:00 GMT</pubDate></item></channel></rss>